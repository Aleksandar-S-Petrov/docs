---
title: FOSS4G
tags: organization, osgeo, foss4g
---

# FOSS4G

![FOSS4G 2022 Флоренция - лого](./img/foss4g_2022_logo.svg)

Конференцията FOSS4G е най-голямата среща на професионалисти, разработчици, изследователи и ентусиасти от цял свят, които споделят общ интерес към геопространствените технологии с отворен код, с над 1000 участици.
Събитието служи като платформа за сътрудничество, обмен на знания и иновации в областта на геопространствените технологии.
Организира се от [OSGeo](./osgeo.md) в различен град всяка година.
Акронимът FOSS4G най-често се обяснява с „Free and Open Source Software for Geospatial“, чиито груб превод е „Геопространствен софтуер със свободен и отворен код“.

FOSS4G е много непринудено събитие, пълно със забавни моменти.


## Същност на събитието

Събитието се провежда в рамките на няколко дни, обикновено пет, по време на които се организират множество работилници, представяния, речи, научни срещи, координация между отделни проекти и др.
Събитието е много подходящо за новодошли, които все още се ориентират в света на отворените геопространствени технологии.

- **Най-съвременни технологии** - Участниците имат възможност да се запознаят с най-новите постижения в областта на геопространствения софтуер с отворен код, включително актуализации.
- **Най-добри практики и казуси** - Експерти от индустрията и практици споделят своя опит и прозрения за най-добрите практики за използване на геопространствен софтуер с отворен код в различни области, включително селско стопанство, градско планиране, управление на околната среда, реакция при бедствия и др.
- **Сътрудничество с общността** - FOSS4G предоставя на участниците уникална възможност да се включат в глобалната геопространствена общност с отворен код, като създадат мрежа от контакти с други ентусиасти, сътрудници и разработчици. Събитието създава среда, в която идеите могат да се развиват и да се създават партньорства.
- **Развитие на уменията** - Конференцията включва разнообразни сесии за обучение и семинари, предназначени да подобрят уменията и опита на участниците в областта на геопространствения софтуер с отворен код. Участниците имат достъп до възможности за практическо обучение, ръководено от опитни специалисти - от въведения за начинаещи до технически теми за напреднали.


## Как излежда събитието?

![FOSS4G 2023 Призрен - групова снимка](./img/foss4g_2023_3.jpg)
![FOSS4G 2023 Призрен - представяне](./img/foss4g_2023_2.jpg)
![FOSS4G 2023 Призрен - купон](./img/foss4g_2023_1.jpg)


## Събития

Всяка от страниците за FOSS4G събитията е пълна с представяния, видео и информация, които подчертават най-големия напредък в общността за дадената година.


- [FOSS4G 2024 Belen (Свят)](https://2024.foss4g.org)
- [FOSS4G 2023 Prizren (Европа)](https://2023.foss4g.org)
- [FOSS4G 2022 Firenze (Европа)](https://2022.foss4g.org)
- [FOSS4G 2021 Buenos Aires (Свят) онлайн поради COVID-19](https://2021.foss4g.org)
- FOSS4G 2020 Calgary (Северна Америка) – несъстояла се поради COVID-19
- [FOSS4G 2019 Bucharest (Европа)](https://2019.foss4g.org)
- [FOSS4G 2018 Dar es Salaam (Свят)](https://2018.foss4g.org)
- [FOSS4G 2017 Boston (Северна Америка)](https://2017.foss4g.org)
- [FOSS4G 2016 Bonn (Европа)](https://2016.foss4g.org)
- [FOSS4G 2015 Seoul (Свят)](https://2015.foss4g.org)
- [FOSS4G 2014 PDX (Северна Америка)](https://2014.foss4g.org)
- [FOSS4G 2013 Nottingham (Европа)](https://2013.foss4g.org)
- [FOSS4G 2011 Denver (Северна Америка)](https://2011.foss4g.org)
- [FOSS4G 2010 Barcelona (Европа)](https://2010.foss4g.org)
- [FOSS4G 2009 Sydney (Свят)](https://2009.foss4g.org)
- [FOSS4G 2008 Cape Town (Свят)](https://2008.foss4g.org)
- [FOSS4G 2007 Victoria (Северна Америка)](https://2007.foss4g.org)
- [FOSS4G 2006 Lucean (Европа)](https://2006.foss4g.org)
- 2005 OSG conference – събитие на MapServer общността
- FOSS4G 2004 Bankok – събитие via GRASS GIS общността


Освен световната конференция, съществуват и местни инициативи на национално или регионално ниво. Такива регионални събития са FOSS4G Europe, FOSS4G North America, FOSS4G Oceania, FOSS4G Asia или национални като FOSS4G:UK.


## Домакини на FOSS4G

Изборът на домакин на конференцията се случва от Комитета по конференциите в рамките на OSGeo. Всяко събитие е в някой от следните региони:

- Северна Америка
- Европа
- Свят


## Външни връзки

- Страница - https://foss4g.org
- Страница на инициативата в OSGeo - https://www.osgeo.org/initiatives/foss4g/
