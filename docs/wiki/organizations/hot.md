---
title: Humanitarian OpenStreetMap Team
tags: organization, hot, humanitarian, osm, openstreetmap, team
---

# Humanitarian OpenStreetMap Team (HOT)

![Humanitarian OpenStreetMap Team (HOT) лого](./img/hot_logo.png)

Humanitarian OpenStreetMap Team или HOT (хуманитариан опънстрийт мап тийм или ХОТ) е международна организация с нестопанска цел, посветена на хуманитарни действия и развитие на общността чрез отворено картографиране.
Организацията е официално сформирана през 2013 г., като първата дейност/причина за сформирането й е нуждата на отворени карти след земетресението в Хаити през 2010 г.

Основната мисия на HOT като организация е мобилизирането на доброволци и предоставянето на отворени картографски данни, които са нужни при бедствени положения, и допринасят за постигането на целите за устойчиво развитие.
Когато голямо бедствие връхлети навсякъде по света, хиляди HOT доброволци се събират онлайн и/или на място, за да създадат отворени картографски данни в [OpenStreetMap](./osm.md), които дават възможност на реагиращите при бедствия да достигнат до нуждаещите се.


## Дейности и проекти

Основната цел на HOT e да мобилизира или подкрепи един милион участници за картографиране на район, в който живеят един милиард души, до 2026 г.
Развитието на картографското покритие по света е различно, затова в HOT съществува списък с [приоритетни държави](https://wiki.openstreetmap.org/wiki/Humanitarian_OSM_Team/Priority_countries), които се координират от четирите [регионални центъра](https://www.hotosm.org/hubs/).

![Региони на Humanitarian OpenStreetMap Team](./img/hot_regions.png)


##  HOT Технологии

Отвореният код е в сърцето на HOT общността.
Основният фокус на техническия екип на HOT е да осигури необходимия инструментариум за картиране в горещите точки на света.


### [HOT Tasking Manager](https://tasks.hotosm.org/)

![HOT Tasking Manager](./img/hot_tasking_manager.png)

Целта на Tasking Manager е да раздели голям проект за картографиране на по-малки части, които могат да бъдат изпълнени бързо и съвместно, като много хора допринасят за колективната цел на проекта.


### [Open Aerial Map](https://openaerialmap.org/)

OpenAerialMap (OAM) подпомага търсенето, споделянето и използването на открито лицензирани сателитни изображения и изображения от безпилотни летателни апарати (UAV).


### [HOT Export Tool](https://export.hotosm.org/en/v3/)

HOT Export Tool създава персонализирани извлечения от актуални OSM данни в различни файлови формати.


### Инструменти и документация

- [HOT Docs](https://docs.hotosm.org/): HOT техническата документация за всички наши технологии с отворен код. Този уебсайт е индекс на инструменти, достъпни от HOT, и е предназначен предимно за аудитория за разработка на софтуер.
- [HOT Toolbox](https://toolbox.hotosm.org/): материали за обучение, допълнени с ръководства стъпка по стъпка. Материалите обхващат целия процес от настройка на мобилни устройства до експортиране на OSM данни за контрол и анализ на качеството.


## Как можеш да допринесеш

Всеки е добре дошъл да допринесе за мисията HOT чрез нашия HOT Tasking Manager.
Всичко, от което се нуждаеш, е потребителско име на OpenStreetMap.

HOT общността се състои от доброволци, лидери на местни общности и професионалисти, свързани с мисията да помагат да се достигне до нуждаещите се чрез карти.
Можеш да се присъединиш чрез [Slack каналите на HOT](https://slack.hotosm.org/).


## Външни връзки

- Страница: https://www.hotosm.org/
- GitHub: https://github.com/hotosm
- Slack: https://slack.hotosm.org/
