---
title: MapServer
tags: technology, MapServer
---

# MapServer

![MapServer лого](img/mapserver_logo.png)

MapServer (мапсървър) е сървърно приложение с отворен код, предназначена за публикуване на пространствени данни и интерактивни картографски приложения в уеб среда. Първоначално разработена през средата на 90-те години в Университета на Минесота, в днешно време се издава под MIT лиценз и функционира на всички основни операционни системи (Linux, BSD, Mac OS X, Windows).

MapServer е администриран в рамките на OSGeo от Комитета за управление на проекта MapServer и се финансира от широка група организации, отговарящи за актуализацията и поддръжката на софтуера. Приложението е известно с бързодействието си, което частично се обяснява с избрания за ниписването му софтуерен език - C.


## Поддържани стандарти

MapServer поддържа множество стандарти на [Open Geospatial Consortium (OGC)](../organizations/ogc.md), включително е съвместим с INSPIRE View Service – част от INSPIRE инфраструктурата, целяща да установи лесен и достъпен начин за обмен на пространствена информация в рамките на Европейския съюз. Списък с поддържаните стандарти:

- Web Map Service (WMS)
- Web Feature Service (WFS)
- Web Coverage Service (WCS)
- Web Map Context (WMC)
- Filter Encoding (FE)
- Style Layer Descriptor (SLD)
- Geography Markup Language (GML)
- Sensor Observation Service (SOS)
- Observations and Measurements (OM)


## Приложение

MapServer се използва от публични, частни, изследователски и неправителствени организации за публикуване и споделяне на геопространствени данни.


## Какво позволява MapServer?

- Извличане на информация за обекти чрез атрибути, точки, ограничаваща кутия или геометрия в един или повече слоеве.
- Многообразни растерни и векторни формати чрез [GDAL/OGR](./gdal.md).
- Множество координататни референтни системи чрез PROJ.
- Разнообразие от шрифтове и стандарта TrueType при етикетиране и симвология.
- Рендериране с AGG, Cairo и други драйвери.
- Богата и сложна симвология, включително SVG символи.
- Растерни заявки.
- OGR-базирано генериране на изходни данни от заявки.
- Възможност за интеграция с множество програмни езици: CGI/FastCGI, PHP, Python, Perl, Ruby, Java, .NET.
- Автоматизирано генериране на елементи на интерфейса (графичен мащаб, легенда, справочна карта).
- Създаване на динамични heatmap.
- Поддръжка на различни операционни системи и процесорни платформи.
- Тематично картографиране, базирано на логически и/или регулярни изрази.
- Персонализиране на генерирането на пиксели на картата.


## Външни връзки

- Страница - https://mapserver.org
- Документация - https://mapserver.org/documentation.html
- Изходен код - https://github.com/MapServer/MapServer
