---
title: Как да сменим проекцията на векторен слой?
tags: qgis, проекция, слой
---

Една от най-често срещаните задачи в ГИС е промяната на проекцията на слой. Причината за това може да са разнообразни:

- искаме да превърнем от географска в проекционна координатна система;
- използваме данни от различни източници с различна координатна система;
- искаме да използваме по-конкретна географска система в нашия проект;

Въпреки че QGIS винаги изчертава обектите на екрана, независимо дали слоевете са в различни координатни системи, желателно е, а понякога и наложително, словете да бъдат приведени в една единствена координатна система.

???+ warning "Внимание!"
    Много е важно в случая да се подчертае, че под "смяна на проекцията" се разбира прехвърлянето от една координатна система в друга, което изисква преизчисляване на координатите. **Много често** начинаещите потребители се подвеждат със смяна на проекцията в метаданните на слоя, което не променя числовите координати на геометрията, а единствено сменя интерпретацията им и изчертава обектите на неочаквани места.

## Стъпки

1. Отваряме панелът с алгоритми с натискане на иконката :i:qgis:processingAlgorithm: (`Toolbox`).
2. Избираме алгоритъма `Vector general` -> `Reproject layer`. Отваря се нов диалгов прозорец с параметрите на алгоритъма.
3. В `Input Layer` избираме слоят, на който искаме да сменим проекцията.
4. В `Target CRS` избираме желаната координатната система, в която искаме да превърнем слоя.
5. Натискаме бутонът `Run`.
6. Получен е нов слой `Reprojected`, който вече има желаната координатна система.
7. Готово!

## Пример

Пример с [базата данни на QGIS.бг](./otkude_da_namerim_geografski_danni_za_bulgaria.md). Смяна на проекцията от `EPSG:3857` на `EPSG:32635` на слой `n_settlements`.

<video controls width="100%">
    <source src="https://qgis.bg/media/reproject_layer.mp4" type="video/mp4">
    Sorry, your browser doesn't support embedded videos.
</video>
