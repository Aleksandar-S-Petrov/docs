---
title: Откъде да намеря географски данни за България?
tags: qgis, данни, България
---

Интернет е пълен с различни източници на географски данни. Всъщност източниците са толкова много, че често начинаещите потребители не са сигурни откъде да започнат.

За да се улеснят начинаещите потребители, екипът на QGIS.бг е подготвил GeoPackage файл с подбрани данни за България.

Допълнителен списък на източници на географски данни, подготвен от Българското географско дружество (БГД), може да откриете [тук](../../bgd/1000_data.md).

## QGIS.бг база данни

Базата данни на QGIS.бг е опростена и почистена версия на наличните в OpenStreetMap (OSM), НСИ и други източници данни към определена дата. Къмм момента базата данни съдържа само векторни данни.

Изтеглете GeoPackage с данните за България от [тук](https://qgis.bg/data/administrative_latest.gpkg).

| Слой                | Геометрия | Източник | Описание                                           |
|---------------------|-----------|----------|----------------------------------------------------|
| l_municipalities    | линия     | OSM      | Граници на общините.                               |
| l_oblasti           | линия     | OSM      | Граници на областите.                              |
| n_settlements       | точка     | OSM      | Селища в България.                                 |
| p_bulgaria          | полигон   | OSM      | Сухоземните граници и бреговата линия на България. |
| p_bulgaria_maritime | полигон   | OSM      | Сухоземните и морските граници на България.        |
| p_municipalities    | полигон   | OSM      | Общини.                                            |
| p_oblasti           | полигон   | OSM      | Области.                                           |
