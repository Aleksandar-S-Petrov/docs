---
title: Какво да направим, ако инструкциите не работят?
tags: instructions, github, issue, install
---

# Какво да направим, ако инструкциите не работят?

Ако инструкции не са ни довели до желания резултат, нека се опитаме да разрешим проблема:

1. Обясняваме на най-близкия (не)удушевен предмет до нас - куче, котка, роднина, приятел, фикус, гумено патенце или друго, бавно и на глас какво сме направили и какви са били инструкциите. Често нашият събеседник само със слушане ни помага да открием проблема. В случай, че сме осъзнали къде сме сбъркали и знаем как да го поправим, започваме отново.
1. Ако препрочитането и обяснението на инструкциите от първа точка не дава резултат, надлежно копираме пълния текст от грешките, които ни се случват, в краен случай правим снимки на екрана.
1. Търсим в интернет търсачката (за предпочитане гугъл) по възможност на английски грешката, на която сме били жертва, и се опитваме да разрешим проблема с идеите в първите 5 резултата на търсачката.
1. Ако търсенето не помогне и става дума за инсталиране на програма/добавка, опитваме се да я деинсталираме. При успех, рестартираме компютъра и започваме отново. Ако отново стигнем до тази точка, продължаваме към следващата.
1. Посещаваме https://github.com/qgisbg/docs/issues и отваряме нов въпрос с всички възможни подробности за:
    - Какво искаме да направим? 
    - Връзка към инструкциите, които не са дали резултат.
    - Описание какво сме направили до момента.
    - Пълният текст на получените грешки, снимки на екрана и всяка друга информация, отнасяща се за конкретния проблем.
