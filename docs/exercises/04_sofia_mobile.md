---
title: Мобилизирай София
tags: exercise, sofia mobile, urban environment, project architecture
---

# Задача "Мобилизирай София"

Постоянно п(р)опадаме на нередности в градската среда около нас - разбити улици и тротоари, криви и разтърсващи шахти, нераглементирани сметища, натрошени пейки, изтърбушени кошчета, бетонирани дървета, "кални точки" и прочие. Основната причина за това е както гаменщината на определени индивиди от обществото, така и крайното нехайство на институциите да поддържат сътвореното.

Важна роля в контрола на изпълнението на поддръжката на градската среда имат самите граждани - къде, кога и какъв проблем са констатирали. Всеки надлежно описан и достигнал до съответната институция проблем обикновено бива отстраняван. Нека пренесем тези проекти на нашите мобилни телефони и използваме QField, за да ги отбележим.

## Задание

Да проектираме QGIS проект и база данни, в която могат да се записват нередности в градската среда по райони в София с приложението QField. Създаването на проекта и подготвянето на слоевете трябва да следва условието от предходната задача "Спаси София".

Проектът трябва да се прехвърли на мобилно устройство и да се създадат по няколко обекта (не е задължително реални) на самото мобилно устройство. След това данните създадени на мобилното приложение трябва да се прехвърлят обратно на компютъра, което би позволило по-нататъшна обработка.

Тъй като възможностите за преглед на мобилно устройство са намалени, интерфейсът трябва да бъде максимално опростен. Това включва и ясна симвология на проблемите. Т.е. само с преглеждането на картата, да е ясно какъв е видът на дадения проблем, дали е разрешен и колко пъти е проверяван.

## Цели

- подготовка на QGIS проект с QFieldSync за работа с QField;
- прехвърляне на QGIS проект на мобилно устройство;
- създаване и редакция на обекти с QField;
- прехвърляне на информация от QField обратно на компютъра;
- настройка на сложна симвология;

## Препоръки

- вместо нормално целочислено fid, да се добави още една колона с `uuid` в референцирания слой, която да се използва за релациите;
- настройването на `uuid` за релациите ще позволи лесното настройката на `offline` като action за слоевете в QFieldSync;
- да се настрои адекватен израз за визуализация на слоя в `Display` таба на свойствата на слоя;
- скриване на полетата в QField, които не са необходими за попълване;
- за всеки тип проблем да се сложи подходяща SVG иконка - пейка, дърво, шахта и прочие.
-

## Резултат

QGIS проект с удобни за попълване формуляри на констатирани проблеми в градската среда с QField, който лесно може да обменя обекти от векторните слоеве между мобилното устройство и компютъра.


## Източници на данни

Всички необходими данни за съставяне на базисния проект са налични от свободни и безплатни източници. Слоевете и проекта трябва да са налични от приключването на задача "Спаси София".


## Време за изпълнение
За опитен потребител 3 ч.
За запознат потребител 6 ч.
За незапознат потребител 9 ч.


## Задължителни материали за четене

- (EN) https://qfield.org/docs/
- (EN) https://docs.qgis.org/3.16/en/docs/user_manual/working_with_vector/vector_properties.html#display-properties
- (EN) https://docs.qgis.org/3.16/en/docs/user_manual/style_library/symbol_selector.html


## Срок на изпълнение
Както винаги, срокът на задачата е 24:00 на първата неделя след две седмици (14 дни).

