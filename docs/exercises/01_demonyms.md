---
title: Български демоними
tags: exercise, save sofia, urban environment, project architecture
---
# Задача "Български демоними"

Една от най-интересните части от един разговор с непознати от други части на страната е обсъждането на особеностите на езика в родния им край. В даден момент се разбира, че дори и начинът за построяване на демоними е различен в различните части на страната.

## Задание

Да се изготви карта на демонимите в България на областно ниво - Русе - русенец, Варна - варненец. И така за всички области в България.

Дали ще се открие някаква зависимост в съставянето на демонимите? Да се използват подходящи картографски способи да се предаде тази информация.

## Основна цел

Проверка на работата като самостоятелна единица. В съвремието никой не показва на дете как точно се ползва телефон, те откриват своя път сами. Работа с интернет търсачки при срещане на проблем и основен картографски усет за съставяне на проста географска карта.

## Цели

- Проектиране на карта - определяне на съдържанието и способите за представянето на информацията.
- Събиране на географска информация - работа с различни източници (препоръчителна е работата с OpenStreetMap, тъй като са безплатни и отворени).
- Базова работа с QGIS с векторни слоеве - симвология, етикети, въвеждане нови атрибути.
- Създаване на карта за принтиране от QGIS - извличане (експортиране) на проста карта в PDF с основните елементи - легенда, северна стрелка, заглавие и прочие.

## Препоръки

- При възможност да се отчете фактът, че териториалния обхват на демонима обхваща селището и района около него.
- Възможно е за дадено селище да има повече от един демоним.

# Резултат

Карта на демонимите за областните градове в България.

## Време за изпълнение

За опитен потребител 2 ч.
За запознат потребител 4 ч.
За незапознат потребител 10 ч.

## Задължителни материали за четене

- (BG) https://bg.wikipedia.org/wiki/%D0%94%D0%B5%D0%BC%D0%BE%D0%BD%D0%B8%D0%BC
- (EN) https://docs.qgis.org/3.16/en/docs/gentle_gis_introduction/index.html Модул 2, 3, 4, 5, 9
- (EN) https://github.com/geographybg/awesome-gis
- (EN) https://docs.qgis.org/3.16/en/docs/training_manual/index.html Модул 1, 2, 3, 4, 9

**Тези материали са за напълно незапознати хора с ГИС, можеш да пропуснеш нещата, които вече знаеш.

## Срок на изпълнение

Както винаги, срокът на задачата е 24:00 на първата неделя след две седмици (14 дни).
