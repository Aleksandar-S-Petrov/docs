---
title: Републики и монархии
tags: exercise, republics, monarchies
---

# Задача "Републики и монархии в Европа"

Текущата задача ще обърне внимание на визуализацията на качествени данни. Изгответе карта в QGIS, която да изобразява различните форми на управление на държавите в Европа - републики и монархии.

## Основна цел

Проверка на познанията в работата с QGIS. Работа с интернет търсачки при срещане на проблем, картографски способности и самостоятелно намиране на информация.

## Цели

- Проектиране на карта - определяне на съдържанието и способите за представянето на информацията.
- Събиране на географска информация - работа с различни източници.
- Базова работа с QGIS с векторни слоеве - симвология, етикети, въвеждане нови атрибути.
- Създаване на карта за принтиране от QGIS - извличане (експортиране) на проста карта в PDF с основните елементи - легенда, северна стрелка, заглавие и прочие.

## Данни

Ще ви бъде нужен слой с полигоните на държавите:
- Вариант 1: може да генерирате слой с държавите чрез изписването на думата "world" в полето с мащаб в QGIS, и след това да го изрежете в необходимия обхват.
- Вариант 2: може да изтеглите слой с държавите в целия свят [оттук](https://ec.europa.eu/eurostat/web/gisco/geodata/reference-data/administrative-units-statistical-units/countries) и отново да го изрежете в необходимия обхват.

Информацията за управлението на държавите - намерете сами от източник по ваша преценка.

## Препоръки

Проучете и използвайте подходящи цветови гами за визуализация на качествени данни.
Не забравяйте при оформлението да добавите източниците на данни, автор на картата и дата.

# Резултат

Карта на републиките и монархиите в Европа.

## Срок за изпълнение

Както винаги, срокът на задачата е 24:00 на първата неделя след две седмици (14 дни).

## За ентусиастите

Mоже да направите карта, включваща целия свят, на същата тематика, вместо само на Европа.